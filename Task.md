Тестов проект – БЕСЕНИЧКА

Да се напише .NET MVC приложение с MSSQL база данни, което да реализира играта "Бесеничка", като:

 -          Играта има база данни от определени думи от конкретна категория  (например градове или животни), като всяка дума е придружена от кратко  описание (думите се предварително въведени). Би било хубаво ако има поне 2 категории (но не е задължително).

 -          Играта има регистрационна форма за регистриране на потребител-играч.

 -          На потребителя по случаен начин му се представя една от думите, като  се показват само първата и последната буква, а останалите са заместени  с подчертавки. Заедно с това се показва и краткото описание на думата  (например - град в Мароко).

 -          Думите са дълги минимум 5 букви. Няма ограничение за максимума.

 -          Ако смяташ, че не те затруднява може да ползваш и загадки съставени от повече от една дума - например Стара Загора. В такъв случай се изписват началните и крайните букви на всяка от думите.

 -          Потребителят може да избере коя буква според него се среща в думата.  Ако избраната буква се среща, тя се показва на всички места, където се  среща в думата. Ако избраната буква я няма в думата, потребителя  инкасира грешка, която се представя визуално с постепенно конструиране  на "бесилка". За бесилката можеш да ползваш картинки, които се сменят  подходящо. Няма нужда да са нещо специално - прости фигурки нарисувани от теб ще са ОК.

 -          Играчът има право на 5 грешки общо за дума.

 -          Ако желае играчът може да направи опит да напише цялата дума, но в  този случай ако сбърка губи автоматично.

 -          Нека резултатите от играта до момента да се пазят също в базата. Така като играе, потребителят ще може да вижда текущата си статистика - изиграни общо Х игри,  от тях А спечелени и Б загубени, направени буквени предположения - В  броя, познати цели думи - Г на брой.

 -           Бонус: да се разработи „мултиплеър“ – на два логнати потребителя им се дава една и съща дума.  Потребителят може да види до колко „точки“ (открити букви) е стигнал съперникът му, изгубил е или е познал думата преди него;